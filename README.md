# webtech1_zadanie2

Všeobecné pokyny
* Všetky odovzdávané stránky musia byť validné. Validitu vytvorených dokumentov si skontrolujte pomocou validátora.
* Zadania by mali byť optimalizované pre posledné verzie Google Chrome a Firefox.
* Zadania sa odovzdávajú vždy do polnoci dňa, ktorý predchádza cvičeniu.
* Neskoré odovzdanie zadania sa trestá znížením počtu bodov.
* Zadania odovzdajte spakované vo formáte ZIP, pričom názov zozipovaného súboru bude v tvare Zx_yyyyy, kde x označuje poradové číslo zadania a yyyyy priezvisko študenta malými písmenami a bez diakritiky. Vo vnútri zipu bude mať súbor, ktorý má byť spustený ako prvý, názov index.html.
* Pri odovzdávaní do Google Classroom uveďte do poznámky adresu umiestnenia Vašej stránky na školskom serveri.
* V prípade zistenia plagiátorstva je treba počítať s následkami.

Zadanie cvičenia:
1. Vytvorte validné web stránky (HTML 5), na ktorých zobrazíte "klikací obrázok".
2. Vytvorte web stránku s fotografiou skupiny ľudí (možné analógie budú vysvetlené na cvičení), kde bude zvýraznených minimálne 5 vybraných oblastí, na ktoré sa bude dať kliknúť myšou.  Zo stránky musí byť jasné, ktoré oblasti sú aktívne. Štruktúra vytvorenej webstránky musí byť v súlade so špecifikáciou HTML5 (treba používať sémantické značky). V prípade, že obrázok preberiete niekde z Internetu, je potrebné uviesť na vašej stránke aj klikateľný odkaz na stránku, odkiaľ ste ho prevzali.
3. Po nabehnutí myšou nad aktívnu oblasť zobrazte vedľa zvolenej oblasti relevantné zaujímavé údaje vzťahujúce sa k vašemu výberu. Tieto informácie vhodne graficky zobrazte. Počíta sa s tým, že budú obsahovať minimálne nadpis, obrázok a nejaký doplňujúci text. Na dosiahnutie požadovanej funkcionality používajte výlučne kaskádne štýly.
4. Dajte si pozor na to, že stránka môže byť zobrazovaná na rôznych veľkostiach monitorov, t.j. nemala by byť optimalizovaná iba pre vami používané zobrazovacie zariadenie.
5. Informácie na stránke musia byť v kódovaní UTF-8.
6. Zadanie formátujte len pomocou CSS (žiadne fyzické HTML štýly).
7. Validitu vytvoreného dokumentu skontrolujte pomocou validátora (HTML aj CSS).
8. Nezabudnite na to, že vzhľad predáva. Výnimočne pekné zadania môžu byť zverejnené ako ukážka pre ostatných spolužiakov a odmenené bonusovým bodom

